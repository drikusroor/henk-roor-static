---
layout: base.njk
title: "Netwerken"
permalink: "/netwerken/"
---

### Net werk is nog geen netwerk!

U heeft als startende ondernemer dan wel net werk, maar nog geen netwerk. Netwerken: het lijkt een beetje een cliché uit ondernemersland, feit is wel dat een (kleine) ondernemer er baat bij kan hebben als z'n mobiele telefoon veel nummers kent van uiteenlopende andere kleine zelfstandigen, die voor niet al te veel geld snel en goed een klus kunnen klaren, dan wel een product of dienst kunnen leveren. Iedereen heeft wel eens een goede en betrouwbare timmerman nodig of een kleine ondernemer die beschikt over een busje voor een wat groter transport. Of een grafisch vormgever die kan helpen bij het ontwerpen van briefpapier, visitekaartjes of folders. Of een enthousiaste jonge ondernemer die snel een mooie website in elkaar kan zetten.

Administratiekantoor Henk Roor bekijkt altijd of er binnen de cliëntele van het kantoor mogelijkheden zijn om mensen aan elkaar voor te stellen, en elkaar aan opdrachten te helpen. Dan kan voorkomen worden dat u in zee moet gaan met de eerste beste partij, waarbij niet altijd gegarandeerd is dat de kwaliteit geleverd wordt waarom u gevraagd heeft!
